---
title: "Hjalmar som författare"
date: 2023-05-09T12:37:45+02:00
draft: false
summary: "Här står det lite om Hjalmars böcker"
read_more_copy: "Läs mer"
---


# Romaner

## Förvillelser

Hjalmar Söderbergs första roman hette Förvillelser, och boken släpptes 1895. Boken ansågs vara omoralisk. Den handlar om medicinstuderande Tomas Weber, som flyter omkring i tillvaron och gör en överklassflicka med barn samtidigt som han har ett förhållande med en flicka i en handskbutik.

- Sammanfattning från wikipedia: Romanen utspelar sig i Stockholm och handlar om medicinstuderanden Tomas Weber som just avlagt kandidatexamen. Istället för att studera vidare, driver han omkring, tittar på folk, flanerar, besöker kaféer, blir förälskad i flickor. Han lider av en livsleda, har inget mål i livet. Som utlopp söker han njutning i kvinnoaffärer. Han uppvaktar Ellen, ett biträde i en handskbutik, och Märta, dottern i en bekant familj. Tomas är vilsen i sitt liv, han dagdriver mest hela tiden och arbetar inte. För att få pengar tar han ett lån, där han förfalskar borgensmännens namn. Han fortsätter träffa Märta, som han till sist gör med barn. Märta avreser till Norge för att där föda barnet och undvika skandal. Tomas fortsätter dagdriva.

Så förfaller lånet till betalning och det kommer ett kravbrev. Tomas har inga pengar, så han köper en revolver och försöker ta sitt liv. Ovetande för Tomas, har en av borgenärsnamnen betalat skulden. Han söker upp Tomas dagen efter självmordsförsöket och sanningen uppenbaras för Tomas. Tomas tar sig samman, inser att livet måste gå vidare. Med ett blir han vuxen, och han tänker, Å, om tjugu år skulle han kanhända småle åt alltsammans, då han någon gång kom att tänka på det. Det  hade likväl varit en något otrevligt tillblandad historia, och han hade icke någon lust att gå igenom den på nytt.


## Martin Bircks ungdom

En delvis självbiografisk roman som blev hans stora genombrott. Boken är inspirerad av hans egen uppväxt, studietid och tidigare arbetsliv, och han tros ha baserat flera av karaktärerna på personer han mött i sitt eget liv.

- Sammanfattning från wikipedia: I den första delen av romanen skildras Martin Birck som barn. Han vinner sina första erfarenheter i omgivningen, i skolan och på gatan. Han tar också gradvis emot tidens flöde. Den andra delen presenterar protagonisten när han står inför ungdomsproblem. Problemen har uppstått ur förekomsten av sexualitet i hans liv, behovet att anta moraliska såväl som religiösa åsikter och att välja väg i livet. Unge Birck inleder en opportunistisk kontoristkarriär som ska ge honom en säker chans att överleva. Samtidigt är författarskap hans verkliga dröm. Martins val gör att han kommer i konflikt med sina föräldrar. Hans mor börjar anse att han har förlorat sin tro på Gud.

I den tredje delen av boken står Martin inför problem som beror på hans käresta. Martin skulle vilja leva ett anständigt liv med henne och bilda familj på ett civiliserat sätt, men han har inga ekonomiska medel för att göra det. Paret är tvunget att balansera på en kant av olycka trots att de gör saker som är en naturlig följd av deras kärlek.


## Doktor Glas

En av Hjalmars mest populära böcker är dagboksromanen Doktor Glas, som släpptes 1905, berättar om hur huvudpersonen, Doktor Glas, dödar pastor Gregorius, som han tycker är en dålig person. Romanen ifrågasätter om det är rätt att döda. 

- Sammanfattning från wikipedia: Romanen handlar om doktor Glas, som är en uppskattad läkare i Stockholm. Glas lider dock av depression och han längtar efter att utföra en stor handling. I början av boken säger han: "Ställning, anseende, framtid. Som om jag icke var dag och var stund vore beredd att packa dessa kollin ombord på det första skepp, som kommer lastat med en handling. En verklig handling". Doktor Glas råkar i ett moraliskt dilemma när prästfrun Helga Gregorius ber honom om en mycket känslig tjänst. Hon anförtror Glas sin stora motvilja mot makens erotiska närmanden och så kallade äktenskapliga rättighet. Denna motvilja har sina skäl lika mycket i makens motbjudande personlighet som i att fru Gregorius har en älskare. Hon ber därför doktor Glas, att hitta på någon sjukdom åt henne, så att hon för en tid kan slippa sina äktenskapliga plikter gentemot maken.

Glas, som fattat tycke för prästfrun, hjälper henne genom att inbilla prästen att hon har en underlivssjukdom, som kräver total avhållsamhet i samlivet. Denna lögn håller dock inte i längden. Fru Gregorius återkommer efter ett tag och berättar för doktor Glas, att hennes man har tagit henne med våld. Doktor Glas blir mycket vred på pastor Gregorius, som han dessutom avskyr sedan tidigare. Han byter nu taktik och diktar ihop en hjärtsjukdom, som ska ha drabbat pastor Gregorius: Pastorn kan riskera sitt liv, om han inte avhåller sig från hustrun. Glas rekommenderar honom därför en längre kurortsvistelse för att skaffa hustrun Helga ett avbrott i ”de äktenskapliga plikterna”. Detta tar dock ett abrupt slut när pastorn kommer tillbaka hem.

Eftersom en skilsmässa är omöjlig och situationen blir allt mera outhärdlig, tar doktor Glas beslutet att döda den motbjudande prästen. Han använder sig av ett cyankaliumpiller, som egentligen var avsett för honom själv ifall han ville ta livet av sig. Mordet sker på så sätt, att det verkar vara en naturlig död; och Glas kan då själv skriva ut dödsattesten. Det framgår inte tydligt om doktor Glas känner skuld, efter sitt dåd, den "stora handlingen" som han har längtat efter. Situationen förändras i alla fall inte särskilt mycket, varken för honom eller för prästfrun Helga. Älskaren lämnar henne för ett rikt giftermål. På slutet drabbas doktor Glas av melankoli: "Aldrig blir hon min; aldrig. (...) Mig gick livet förbi."[

## Den allvarsamma leken

Den allvarsamma leken är en annan av Hjalmars mest populära romaner, och den släppes 1912. Historien handlar om den olyckliga kärlekshistorien mellan Arvid Stjärnblom och Lydia Stille. I romanen var Arvid och Lydia kära i varandra, men ändå gifter sig Lydia med en äldre man med höga inkomster istället för Arvid, då hon vill kunna leva et bra liv. Arvid och Lydia träffas senare igen efter några år och har en kärleksaffär tillsammans, vilket man kan säa är en allvarsam lek. Den allvarsamma leken hade blandade reaktioner hos kritiker när den släpptes, men fick senare uppskattning och har även kallats för "vår litteraturs enda betydande kärleksroman", enligt wikipedia.

- Sammanfattning från wikipedia: Romanen spänner över en del av en mans liv vid sekelskiftet 1900 och några år däromkring. Arvid Stjärnblom, en filosofie kandidat, delar kärlek med en ung kvinna vid namn Lydia, men som brukligt är vid sekelskiftet är inte kärlek tillräckligt för att sagan ska bli sann. Arvid anser sig inte ha råd att gifta sig och säger att han inte vill att Lydia väntar på honom, men när Lydia gifter sig med en äldre och rikare man tar Arvid detta hårt och inleder en bekvämlighetsaffär som övergår i äktenskap.

Tio år senare kommer Lydia in i Arvids liv igen genom en slump. Då har Arvid mest av en tillfällighet hamnat som journalist på Nationalbladet och har två barn och ett i eget tycke lyckligt äktenskap, men har trots det funderat på att vara otrogen. Lydia stämmer möte med honom på ett hotell och paret inleder en kärleksaffär. Arvid föreställer sig en framtid med Lydia men är samtidigt oförmögen att lämna sin fru. Lydia har lämnat sin man och barn, men har förbindelser med andra män förutom Arvid. Lydia och Arvid sviker och sårar varandra men återförenas. Vid bokens slut tycks dock en mer allvarlig brytning ha ägt rum, och Arvid reser iväg från både frun och Lydia.

## Historietter

Historietter är den av Hjalmars novellsamlingar som är den mest lästa och omtyckta novellsamlingen. Det korta berättelser, de mesta har en poetisk ton, växlar mellan skämt, allvar, ironi och starka känslor där huvudpersonerna ofta är ensamma, utstötta eller vilsna.

- Berättelser som ingår: 
- Tuschritningen
- Drömmen om evigheten
- Nattvardens sakrament
- Sotarfrun
- Pälsen
- Kyrkofadern Papinianus
- Vox populi
- Skuggan
- Spleen
- En kopp te
- Kronärtskockan
- Sann historia
- Syndens lön
- Duggregnet
- Historieläraren
- Registratorn
- Gycklaren
- Mardröm
- Att döda
- En herrelös hund
